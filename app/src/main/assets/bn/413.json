{"details":[{"dua_global_id":"413","dua_segment_id":"","top":"সাপ, বিচ্ছু ইত্যাদির বিষাক্ত দংশনের জন্য দ্রুত ঔষধ ও চিকিৎসা গ্রহণের চেষ্টা করতে হবে। পাশাপাশি দুআ পাঠ করতে হবে। আমরা দেখেছি যে, একজন সাহাবী সূরা ফাতিহা পাঠ করে সাপে কামড়ানো ব্যক্তির চিকিৎসা করেন।\r\n\r\n“অন্য হাদীসে আলী (রা) বলেন:\r\n“এক রাতে রাসূলুল্লাহ (স) সালাত আদায় করছিলেন। সালতের মধ্যে তিনি মাটিতে হাত রাখেন। তখন একটি বিচ্ছু তাকে দংশন করে। তিনি বিচ্ছুটিকে তার পাদুকা দিয়ে ধরে মেরে ফেলেন। সালাত শেষ করে তিনি বলেন: অভিশপ্ত বিচ্ছু! মুসাল্লী ও অ-মুসাল্লী বা নবী ও অন্যান্য কাউকেই সে ছাড়ে না! এরপর তিনি পানি ও লবণ নিয়ে আসতে বলেন। তিনি একটি পাত্রে পানি ও লবণ মিশ্রিত করে তাঁর দংশিত আঙুলের উপর ঢালেন, তাতে হাত বুলান এবং সূরা ফালাক ও সূরা নাস পাঠ করে দুআ করেন। দ্বিতীয় বর্ণনায়: তিনি সূরা কাফিরূন, সূরা ফালাক ও সূরা নাস পাঠ করেন।” হাদীসটি সহীহ।","arabic_diacless":"","arabic":"","transliteration":"","translations":"","bottom":"","reference":"তাবারানী, আল-মু'জামুল আউসাত ৬/৯১; আল-মু'জামুস সাগীর ২/৮৭; ইবন আবী শাইবা, আল-মুসান্নাফ ৭/৩৯৮; হাইসামী, মাজমাউয যাওয়ায়িদ ৫/১৯১; আলবানী, সাহীহাহ ২/৪৭।"}],"pageTitle":"যিকর নং ২৩৩: বিষাক্ত দংশন-এর দুআ"}