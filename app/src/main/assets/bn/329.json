{"details":[{"dua_global_id":"329","dua_segment_id":"","top":"","arabic_diacless":"لا إلٰه إلا اللٰه","arabic":"لَا إِلٰهَ إِلَّا اللّٰهُ","transliteration":"লা- ইলা-হা ইল্লাল্লাহ","translations":"আল্লাহ ছাড়া কোনো উপাস্য নেই","bottom":"জাবির (রা) বলেন, রাসূলুল্লাহ (স) বলেছেন: “সর্বোত্তম যিকর ‘লা- ইলা-হা ইল্লাল্লাহ’ এবং সর্বোত্তম দু‘আ আলহামদুলিল্লাহ”। হাদীসটি সহীহ। [১]                                                                                                                                                                                                                                                                                                   আবু হুরাইরা (রা) বলেন, রাসূলুল্লাহ (স) বলেছেন: “কিয়ামতের দিন আমার শাফা’আত লাভকারী সবচেয়ে সৌভাগ্যবান ব্যক্তি সে-ই হবে, যে তাঁর অন্তরের পরিপূর্ণ একাগ্রতা দিয়ে ‘লা- ইলা-হা ইল্লাল্লাহ’ বলবে।” [২]                                                                                                                                       উমার (রা) বলেন, আমি রাসূলুল্লাহ (স)-কে বলতে শুনেছি: “আমি এমন একটি বাক্য জানি, যে বাক্যটি যদি কেউ তাঁর অন্তর থেকে সত্যিকারভাবে বলে মৃত্যুবরণ করে, তাহলে জাহান্নাম তাঁর জন্য নিষিদ্ধ হয়ে যাবে। বাক্যটি হল: ‘লা- ইলা-হা ইল্লাল্লাহ’ ।” হাদীসটি সহীহ। [৩]                                                                                                                                                                                                                                                                                               কাজেই মুমিন সর্বান্তকরণে অন্তরের সকল আবেগ ও অনুভূতি দিয়ে সর্বদা এ বাক্যটি বলবেন, যেন মৃত্যুর আগে এ বাক্যটি তাঁর শেষ বাক্য হয়। আবু হুরাইরা (রা) বলেন, রাসূলুল্লাহ (স) বললেন :\r\n“তোমাদের ঈমানকে নবায়ন কর।” তাঁকে প্রশ্ন করা হলো: “ইয়া রাসূলুল্লাহ, কিভাবে আমরা আমাদের ঈমানকে নবায়িত করবো?” তিনি বললেন: “তোমরা বেশি  বেশি ‘লা- ইলা-হা ইল্লাল্লাহ’ বলবে।” হাদীসটির সনদে দুর্বলতা আছে। [৪]\r\n অন্য হাদীসে মু’আয ইবনু জাবাল (রা) বলেন, রাসূলুল্লাহ (স) বলেন: “যার সর্বশেষ কথা হবে ‘লা- ইলা-হা ইল্লাল্লাহ’ সে জান্নাতে প্রবেশ করবে।” হাদীসটি সহীহ।[৫]","reference":"[১] তিরমিযী ৫/৪৩১,(ভা ২/১৭৬) ইবন মাজাহ ২/১২৪৯ (ভা ২/২৬৯) সহিহ ইবন হিব্বান ৩/১২৬, মাওয়ারিদুয যামআন ৭/৩২৬-৩২৯, মুসতাদরাক হাকিম ১/৬৭৬, ৬৮১                                         \r\n[২] বুখারি ১/৪৯ (ভা ১/২০)                                                                                                         [৩] মুসতাদরাক হাকিম ১/১৪৩, ৫০২   \r\n[৪] মুসতাদরাক হাকিম ৪/২৮৫, মাজমাউয যাওয়াইদ ১/৫২, ২/২১১, ১০/৮২, আত-তারগীব ২/৩৯৪; ইতহাফুল খিয়ারাহ ২/৩৪৬; আলবানী, যায়ীফাহ ২/৩০০                                                           [৫] মুসতাদরাক হাকিম ১/৬৭৮"}],"pageTitle":"যিকর নং ১ : তাহলীল"}