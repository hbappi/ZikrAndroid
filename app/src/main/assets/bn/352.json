{"details":[{"dua_global_id":"352","dua_segment_id":"","top":"","arabic_diacless":"السلام عليكم ورحمة اللٰه وبركاته","arabic":"اَلسَّلَامُ عَلَيْكُمْ وَرَحْمَةُ اللّٰهِ وَبَرَكَاتُهُ","transliteration":"আস-সালা-মু ‘আলাইকুম ওয়া রা‘হমাতুল্লা-হি ওয়া বারাকা-তুহ।","translations":"আপনাদের উপর শান্তি এবং আল্লাহর রহমত ও তাঁর বরকত।","bottom":"সবাইকেই সালাম প্রদান সুন্নাত। আর স্বামী, স্ত্রী ও পরিবারের সদস্যগণকে সালাম দেওয়া অতিরিক্ত গুরুত্বপূর্ণ সুন্নাত। হাদীসে বিশেষভাবে এর নির্দেশ দেওয়া হয়েছে। এজন্য বিশেষ সাওয়াব ও বরকতের সুসংবাদ প্রদান করা হয়েছে। আবু উমামা (রা) বলেন, রাসূলুল্লাহ (স)  বলেছেন: \r\n“তিন ব্যক্তি আল্লাহ তাদের প্রত্যেকের জামিন ও সংরক্ষক, যদি বেঁচে থাকে তবে তার সকল বিষয় আল্লাহর পক্ষ থেকে রক্ষা করা হবে এবং যদি মৃত্যুবরণ করে তাহলে সে জান্নাতে প্রবেশ করবে। যে ব্যক্তি সালাম দিয়ে বাড়িতে প্রবেশ করল সে আল্লাহর জামিনদারীতে চলে গেল ...।” হাদীসটি সহীহ।\r\nঅন্য হাদীসে  আনাস (রা) বলেন, রাসূলুল্লাহ (স) বলেছেন :\r\n“যখন তুমি তোমার বাড়িতে প্রবেশ করবে তখন তোমার স্ত্রী-পরিজনকে সালাম দেবে; এ সালাম তোমার ও তোমার পরিবারের জন্য বরকতের উৎস হবে।” হাদীসটি হাসান।","reference":"[১]আবু দাঊদ(কিতাবুল জিহাদ,বাব ফাদলিল গযবি ফিল বাহর) ৩/৭,নং ২৪৯৪ (ভা ১/৩৩৭); আলবানী,সহীহুত তারগীব ১/৭৭।  [২]তিরমিযী(৪৩-কিতাবুল ইসতিযান,১০-বাব তাসলীম ইযা দাখালা বাইতাহ) ৫/৫৬ (ভা ২/৯৯)।"}],"pageTitle":"যিকর নং ৭৬: বাড়ি প্রবেশের যিকর-২"}